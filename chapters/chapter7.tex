\section{Wnioski} \label{wnioski}
Celem pracy było stworzenie projektu i implementacji aplikacji, która umożliwi bezpieczne poruszanie się po polskich górach Tatrach. Cel ten został osiągnięty po uprzednim zapoznaniu się z problematyką wyznaczania tras na podstawie obecnej lokalizacji użytkownika oraz powiadomienia go o zagrożeniach występujących w okolicy. Wszystkie założenia zostały dokładnie przeanalizowane tak, aby aplikacja mogła działać, a użytkownik bezpiecznie zdobywał polskie Tatry.

Użyte technologie spełniły oczekiwania i pozwoliły na stworzenie sprawnie działającej aplikacji. Wykorzystanie usług oferowanych przez Firebase znacznie usprawniło zaprogramowanie aplikacji, gdyż dzięki nim zyskała ona serwer, a także bazę danych przechowującą m.in. informacje o użytkownikach oraz zgłoszeniach. Zaimplementowanie API Google Maps pozwoliło na sprawne dodawanie szlaków przez administratora.
Podczas tworzenia aplikacji napotkano kilka problemów, które po wielu próbach zostały rozwiązane. Największym z nich było zmodyfikowanie szlaków na mapie, aby po kliknięciu na nie system wyświetlał o nich informacje. Funkcja ta została zastąpiona listą szlaków, z której użytkownik może wybrać ten, który go interesuje.

Projekt aplikacji zakładał, że każdy szlak będzie zawierał informacje o dostępnych w pobliżu atrakcjach turystycznych. Przez to, że napotkano problem związany z klikanym wybieraniem szlaku z mapy i wyświetleniem informacji o nim, opisy atrakcji turystycznych musiały zejść na drugi plan.

Niestety nie wszystko wykonanego projektu aplikacji udało się zrealizować. Zrezygnowano z bazy szlaków i zastąpiono ją plikami .kml, które przechowują ich trasę. Funkcje administratora również uległy przez to zmianie, zostały zmodyfikowane, aby zachować spójność działania aplikacji. Niektóre funkcje aplikacji zajęły dużo czasu, co skutkowało rezygnacją z dodawaniem atrakcji na szlakach. Znaczna część projektu została jednak zrealizowana zgodnie z założeniami i spełnia potrzeby zarówno użytkownika i administratora.

Aplikacja “Harnasie” posiada potencjał do dalszego rozwoju funkcjonalności przez nią oferowanych. Obszar szlaków może być poszerzony o inne rejony gór, dzięki czemu użytkownik będzie mógł korzystać z aplikacji nie tylko w Tatrach. Baza danych może być także uzupełniona o nową tabelę szlaki. Administrator mógłby wtedy nimi zarządzać, np. włączać i wyłączać z użycia. Do widoku map można dodać także wszelakie atrakcje, które turyści mogą spotkać na szlaku wraz z ich opisami i możliwością dodawania do opisów własnych zdjęć.

